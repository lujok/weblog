<!DOCTYPE html>
<html lang="en">
<head>
<!-- 2021-03-20 -->
<meta charset="utf-8">
<meta name="viewport" content="width=device-width, initial-scale=1">
<title>朱子治家格言</title>
<meta name="generator" content="Org mode">
<meta name="author" content="Lu Weiqiang">
<meta name="description" content="「朱子治家格言」，洒扫应对进退，「小学」第一课，接地气之书。"
>
<meta name="keywords" content="治家格言, 文本整理">
<meta http-equiv="X-UA-Compatible" content="IE=edge" />
<link rel="stylesheet" href="/css/style.css" type="text/css" />
<link rel="stylesheet" href="/css/org-webring.css" type="text/css" />
<link rel="apple-touch-icon" sizes="57x57" href="/images/apple-icon-57x57.png">
<link rel="apple-touch-icon" sizes="60x60" href="/images/apple-icon-60x60.png">
<link rel="apple-touch-icon" sizes="72x72" href="/images/apple-icon-72x72.png">
<link rel="apple-touch-icon" sizes="76x76" href="/images/apple-icon-76x76.png">
<link rel="apple-touch-icon" sizes="114x114" href="/images/apple-icon-114x114.png">
<link rel="apple-touch-icon" sizes="120x120" href="/images/apple-icon-120x120.png">
<link rel="apple-touch-icon" sizes="144x144" href="/images/apple-icon-144x144.png">
<link rel="apple-touch-icon" sizes="152x152" href="/images/apple-icon-152x152.png">
<link rel="apple-touch-icon" sizes="180x180" href="/images/apple-icon-180x180.png">
<link rel="icon" type="image/png" sizes="192x192"  href="/images/android-icon-192x192.png">
<link rel="icon" type="image/png" sizes="32x32" href="/images/favicon-32x32.png">
<link rel="icon" type="image/png" sizes="96x96" href="/images/favicon-96x96.png">
<link rel="icon" type="image/png" sizes="16x16" href="/images/favicon-16x16.png">
<meta name="msapplication-TileImage" content="/images/ms-icon-144x144.png">
<link rel="alternate" type="application/rss+xml" href="https://waychan.cn/blog/rss.xml" title="RSS feed">
<meta property="og:title" content="朱子治家格言">
<meta property="og:url" content="https://waychan.cn/note/basic/zhijia-geyan.html">
<meta property="og:description" content="「朱子治家格言」，洒扫应对进退，「小学」第一课，接地气之书。">
<meta property="og:image" content="https://waychan.cn/">
<meta property="og:type" content="nil">


<meta property="twitter:title" content="朱子治家格言">
<meta property="twitter:url" content="https://waychan.cn/note/basic/zhijia-geyan.html">
<meta property="twitter:image" content="https://waychan.cn/">
<meta property="twitter:description" content="「朱子治家格言」，洒扫应对进退，「小学」第一课，接地气之书。">
<meta property="twitter:card" content="summary">
</head>
<body>
<header id="top" class="status">
<nav class="menu">
<label for="hamburger">&#9776;</label>
<input type="checkbox" id="hamburger"/>
<a accesskey="H" href="/">主頁</a>
<a accesskey="B" href="/blog/">網誌</a>
<a accesskey="N" href="/note/">筆記</a>
<a accesskey="G" href="/guestbook.html">留言</a>
<a accesskey="P" href="/about.html">關於</a>
</nav>
</header>
<main id="content">
<header>
<h1 class="title">朱子治家格言</h1>
</header><p>
「朱子治家格言」，洒扫、应对、进退，古人「小学」第一课，接地气之书。整理自网络，繁体由 Word 简繁转换，标点自加。如有错误，请指正。
</p>

<section id="outline-container-org9e3d3e3" class="outline-2">
<h2 id="org9e3d3e3">繁体标点</h2>
<div class="outline-text-2" id="text-org9e3d3e3">
<p>
黎明即起。灑掃庭除。要內外整潔。既昏便息。關鎖門戶。必親自檢點。一粥一飯。當思來處不易。半絲半縷。恒念物力維艱。宜未雨而綢繆。毋臨渴而掘井。自奉必須儉約。宴客切勿留連。器具質而潔。瓦缶勝金玉。飲食約而精。園蔬勝珍饈。勿營華屋。勿謀良田。三姑六婆。實淫盜之媒。婢美妾嬌。非閨房之福。奴僕勿用俊美。妻妾切忌豔妝。祖宗雖遠。祭祀不可不誠。子孫雖愚。經書不可不讀。居身務期質樸。教子要有義方。勿貪意外之財。勿飲過量之酒。與肩挑貿易。勿佔便宜。見貧苦親鄰。須多溫恤。刻薄成家。理無久享。倫常乖舛。立見消亡。兄弟叔侄。須多分潤寡。長幼內外。宜法屬辭嚴。聽婦言。乖骨肉。豈是丈夫。重資財。薄父母。不成人子。嫁女擇佳婿。毋索重聘。娶媳求淑女。毋計厚奩。見富貴而生讒容者。最可恥。遇貧窮而作嬌態者。賤莫甚。居家戒爭訟。訟則終凶。處世戒多言。言多必失。毋恃勢力而淩逼孤寡。勿貪口腹而恣殺生禽。乖僻自是。悔誤必多。頹惰自甘。家道難成。狎昵惡少。久必受其累。屈志老成。急則可相依。輕聽發言。安知非人之譖訴。當忍耐三思。因事相爭。安知非我之不是。須平心暗想。施惠勿念。受恩莫忘。凡事當留餘地。得意不宜再往。人有喜慶。不可生妒忌心。人有禍患。不可生喜幸心。善欲人見。不是真善。惡恐人知。便是大惡。見色而起淫心。報在妻女。匿怨而用暗箭。禍延子孫。家門和順。雖饔飧不繼。亦有餘歡。國課早完。即囊橐無餘。自得至樂。讀書志在聖賢。非徒科第。為官心存君國。岂计身家。守分安命。順時聽天。為人若此。庶乎近焉。
</p>
</div>
</section>

<section id="outline-container-orgb7ef8f0" class="outline-2">
<h2 id="orgb7ef8f0">简体标点</h2>
<div class="outline-text-2" id="text-orgb7ef8f0">
<p>
黎明即起，洒扫庭除，要内外整洁。既昏便息，关锁门户，必亲自检点。一粥一饭，当思来处不易。半丝半缕，恒念物力维艰。宜未雨而绸缪，毋临渴而掘井。自奉必须俭约，宴客切勿留连。器具质而洁，瓦缶胜金玉。饮食约而精，园蔬胜珍馐。勿营华屋，勿谋良田。三姑六婆，实淫盗之媒。婢美妾娇，非闺房之福。奴仆勿用俊美，妻妾切忌艳妆。祖宗虽远，祭祀不可不诚。子孙虽愚，经书不可不读。居身务期质朴，教子要有义方。勿贪意外之财，勿饮过量之酒。与肩挑贸易，勿占便宜。见贫苦亲邻，须多温恤。刻薄成家，理无久享。伦常乖舛，立见消亡。兄弟叔侄，须多分润寡。长幼内外，宜法属辞严。听妇言，乖骨肉，岂是丈夫。重资财，薄父母，不成人子。嫁女择佳婿，毋索重聘。娶媳求淑女，毋计厚奁。见富贵而生谗容者，最可耻。遇贫穷而作娇态者，贱莫甚。居家戒争讼，讼则终凶。处世戒多言，言多必失。毋恃势力而凌逼孤寡，勿贪口腹而恣杀生禽。乖僻自是，悔误必多。颓惰自甘，家道难成。狎昵恶少，久必受其累。屈志老成，急则可相依。轻听发言，安知非人之谮诉，当忍耐三思。因事相争，安知非我之不是，须平心暗想。施惠勿念，受恩莫忘。凡事当留余地，得意不宜再往。人有喜庆，不可生妒忌心。人有祸患，不可生喜幸心。善欲人见，不是真善。恶恐人知，便是大恶。见色而起淫心，报在妻女。匿怨而用暗箭，祸延子孙。家门和顺，虽饔飧不继，亦有余欢。国课早完，即囊橐无余，自得至乐。读书志在圣贤，非徒科第。为官心存君国，岂计身家。守分安命，顺时听天。为人若此，庶乎近焉。
</p>
</div>
</section>
</main>
<footer id="postamble" class="status">
<div id="footer">
  <div id="jinrishici-sentence">明月松间照，清泉石上流。</div>
<script src="https://sdk.jinrishici.com/v2/browser/jinrishici.js" charset="utf-8"></script>
<div class="footer-info">
<p>本站由 <a href="/">半農</a> 维护，通过 <a href="https://www.gnu.org/software/emacs/" target="_blank">Emacs</a> 和 <a href="https://orgmode.org" target="_blank">Org</a> Mode 构建。</p>
</div>
</div>
</footer>
</body>
</html>
